Det finns flera pågående initiativ för att öka utrikes födda kvinnors etablering på arbetsmarknaden. Ett antal myndigheter har fått i uppdrag att i samverkan ta fram en myndighetsgemensam plan för att öka utrikes födda kvinnors inträde på arbetsmarknaden. Det pågår en utredning om arbetsmarknadsetablering för utrikes födda kvinnor, OECD arbetar med en studie över utrikes födda kvinnors föräldraskap och Jämställdhetsmyndigheten genomför en analys om hinder för utrikes födda kvinnors etablering. 